## BerAfk Docs

İnternet büyüdükçe ve kullanıcı sayısı arttıkça yeni platformlar doğmaya başladı. Hepsi bize vazgeçemeyeceğimiz benzersiz özellikler sunup, kendilerine bağımlı hale getiriyorlar. Ama artık tek sorun "İnternet Bağımlılığı" değil. Hatta internet bağımlılığı artık kullanıcılar arasında bir sorun olarak bile görünmüyor. Artık daha büyük bir sorunumuz var. GİZLİLİK

## GİZLİLİK

Büyük şirketler, ürünlerini geliştirmeyi sürdürebilmek ve tüm insanlara hizmet verebilmek için gelire ihtiyaç duyarlar. Ki, bu normal bir şey. Sorun gelir elde etmelerinde değil, geliri nasıl elde ettiklerinde. 

İnternette gelir elde etmenin en yaygın yolu reklamlardır. Ama kullanıcılar genellikle reklamları görmezden gelirler. Dolayısıyla reklamlar kullanışsız hale gelir. Bu da şirketleri gizliliği hiçe sayan teknolojiler kullanmaya zorlar. Reklamları ilgi alanlarımıza göre belirlemek için yaptığımız her hareketi izlerler. Ziyaret ettiğimiz web sayfaları, fare hareketlerimiz, hangi sayfada ne kadar durduğumuz, hangi terimleri arattığımız, nelerle ilgilendiğimiz... Kısacası HERŞEYimizi bilmek isterler, ve büyük ihtimal biliyorlar.

Yanlış bilinen bir gerçek: takip edilebilmeniz için bir hesaba ihtiyacımız var. Veya, DİJİTAL PROFİLLERİMİZİN oluşabilmesi için uygulamaları indirmemiz veya web sitelerini doğrudan ziyaret etmemiz gerekir. HAYIR. Asıl sorun da bu. 

Google web sitelerinin %78'inde gizlenmiş durumda, Bu da hemen hemen girdiğiniz her web sitesini bildikleri anlamına gelir. Sadece girdiğiniz web sitelerini değil, web siitesi içerisinde yaptığınız HER ŞEYi bilirler.

FaceBook web sitelerinin %17'sinde gizlenmiş durumda. Aynı şekilde Amazon da. 

(Web takipçileri sıralamalarını ve ayrıntıları için: https://whotracks.me)



## BerafkDocs

Çevrimiçi gizlilik sorunları, toplu gözetime karşı araçlar ve ipuçları, Hakkımızda herşeyi bilen/bilmeye çalışan servislere karşı koruma.

Doğduğumuz andan itibaren internet ile iç içe gireriz. Yapığımız her hareket dijital profilimize işlenir. Bir noktadan sonra kaçmak tam anlamıyla imkansızdır. Çevrimiçi gizlilikten bahsettiğiniz zaman genellikle aldığımız cevap şunlar olur: 

--"Ne yapsın şirketler senin bilgilerini, sanki çok ünlüsün de"
--"Ne yaparsan yap kaçmak imkansız"
--"Saklayacak bir şeyim yok ki"
--"Kim uğraşacak bunlarla"
--"Başımıza bir şey gelir, boşver"

--...--

++Büyük şirketler HERKESİN bilgilerini toplarlar, sadece ünlülerin değil. Çünkü reklamlar tüm kullanıcılara gösterilir, sadece ünlülere değil.
++Gizliliği korumak imkansız değildir. Gizliliği korumaya çalışmak tamamen anonim kalmaya çalışmak değildir.
++Saklayacak bir şeyin olmayabilir, ama neden gösterecek bir şeylerin olsun ki?
++Eğer bugün uğraşmazsak yarın gerçekten pişman olabiliriz. Çevrimiçi gizliliği korumak size anlamsız gelebilir, ama değil. Aksine en büyük sorunlardan biri.

*https://www.eff.org/issues/privacy

*https://privacyinternational.org/learning-resources/privacy-matters

++Gizlilik evrensel bir insan hakkıdır. Bu hakkı YASAL YOLLARLA korumanın bir tehlikesi yoktur. Ama ne yazık ki 'başımıza bir şey gelir' korkusu insanların cihazlarındaki dosyaları silmelerine bile engel oluyor...

BerAfk Docs, çevrimiçi gizliliğinizi korumanıza yardımcı olmak için ipuçları, güçlü araçlar, kaynaklar, katılabileceğiniz gizlilik tartışmalarına yönlendirmeler, ve büyük şirketlere karşı nasıl güvende kalabileceğinizi öğretmeyi amaçlar. Unutmayın ki hiçbir araç yüzde yüz gizlilik veya güvenlik sağlamaz. Hiçbir aracın güvenli olup olmadığı yüzde yüz bilinemez. Ama gizliliği ihlal eden araçlardan daha iyi bir seçim oldukları kesindir.
